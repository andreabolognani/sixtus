<?php 

	$page['title'] = 'Il finale';
	$page['subtitle'] = 'Perché arriva alla fine';

	$related['prev']['title'] = 'Storia XVI';
	$related['prev']['request'] = 'Storie/XVI/';

	$flag['fixed-nav'] = true;

	function mkpage ($d, $s, $context) {
?>

<h2>
	E così la fine dell'anno s'avvicina...
</h2><p>
	... ed io ho ancora parecchie cose da raccontare, prima di andare a
	costruire la sezione per le storie dell'anno che viene. Dunque, scriverò
	a botta così che possiate leggere a botta.
</p></div><div class="section"><h2>
	Della settimana della verità
</h2><p>
	Perché è passato un po' di tempo e molte sono le cose che mi sono messo
	alle spalle, ma voi ancora non lo sapete.
</p><p>
	Io che sono discretamente videogiocatore non ho modo di descrivere o di
	dare spiegazioni se non tramite metafore, regia o simili, e farò così.
</p></div><div class="section">
	<div class="inside"></div>
	<div class="outside"></div>
</div><div class="section"><p>
	Ci sono quattro ragazze attorno ad un tavolo, al centro
	dell'inquadratura, viste lievemente dall'alto, da sopra la mia spalla.
	Vengo ripreso di spalle, mentre faccio il saluto finale, poi mi volto
	verso sinistra, esco dall'inquadratura. Stacco.
</p><p>
	Ripresa dall'alto, si vede la mia sagoma da sopra, faccio un totale di
	quattro passi, passando dal basso dello schermo fino ad uscire
	dall'alto. Stacco.
</p><p>
	Ripresa angolata, si vede il tavolo con le quattro ragazze e oltre la
	finestra ci sono io, che mi allontano fino a scomparire dietro l'angolo
	di un edificio. Scompaio alla vista. Stacco.
</p></div><div class="section">
	<div class="inside"></div>
	<div class="outside"></div>
</div><div class="section"><p>
	Tuttavia, a questo punto, per quanto foss'in grado di rimettermi il
	capello, c'è sempre qualcosa che rimane. Perché non importa quanto una
	cosa sia costosa, non importa quanto poco t'importi veramente, non
	importa quanto poco seriamente tu sia coinvolto, c'è sempre la speranza.
</p><p>
	Sempre.
</p><p>
	C'è la segreta speranza che le si volti, che venga a cercarti, che si
	domandi almeno chi tu sia, se hai un nome, se la barba non è finta, c'è
	la segreta speranza che l'Austria decida finalmente di rivolere queste
	nostre montagne, che c'invada per riprendersele, che scoppi la guerra
	solo per darmi l'eroica occasione per salvarla e di fare cose epiche.
	Solite speranza stupide, che però non puoi fare a meno di avere. Almeno
	io non posso. Posso ignorare la fame, la fatica, posso reprimere
	l'insano terrore per il buio, per i ragni, posso addirittura rinunciare
	a giocherellare e a leggere cose interessanti per mettermi a studiare,
	ma non posso evitare di avere speranze.
</p><p>
	Perché ci sono cose ch'è possibile ottenere con le proprie forze, e cose
	che invece si possono soltanto ricevere. La tanto agognata &ldquo;Fine
	della Speranza&rdquo; è una delle cose che bisogna necessariamente
	ricevere. Da lei, spesso.
</p><p>
	E quel giovedì, messo lì dal Destino attraverso i nostri rappresentanti
	di facoltà (che per il resto, almeno per mio conto, sono inutili come i
	culi senza la riga), c'è il leggendario ballo di facoltà. La leggenda
	narra di questa antica tradizione, all'interno della quale tutti gli
	studenti hanno modo di dimostrare come sono all'infuori dell'ambito
	universitario, soltanto all'interno dell'ambito universitario.
	Originale, no?
</p><p>
	A quel punto, arriva la razionale, piccola, vera e sincera speranza che
	lei compaia al ballo. Vuole la leggenda (non quella, un'altra) che
	quando un lui e una lei si incontrano al ballo succeda qualcosa.
</p><p>
	Salto temporale di un paio di giorni, si arriva alla sera del ballo. E
	lì si vede veramente chi siamo noi, e chi sono gli altri.
</p></div><div class="section"><h2>
	La sera del ballo
</h2><p>
	Alla sera galante si vede chiaramente l'immagine che uno vuol dare di
	sé. Primo, l'abito. Ci sono, tra gli altri, alcuni professori, alcuni
	responsabili, alcune bariste; tutti questi individui sono vestiti
	elegantemente, da serata. Poi ci sono gli estranei, le matricole e gli
	sboroni: questi arrivano con la giacca, la cravatta e i jeans; perché
	devono essere eleganti ma sbragati contemporaneamente. Posso capirli.
</p><p>
	Poi ci sono le ragazze. A milioni, più di quante se ne vedano sommando
	tutti i giorni di frequenza. Chi è tutta 'sta gente? Da dove escono?
	Frequentano veramente i corsi? Ma la cosa più interessante da notare è
	come questa serata abbia lo stesso effetto che hanno le serata come
	Halloween, il Giovedì Grasso, il Capodanno. C'è una sorta di
	deresponsabilizzazione che &ldquo;imputtana&rdquo; qualunque donna.
	Evidentemente, qualche congiunzione celeste obbliga tutte le femmine
	partecipanti a mostrare quanta più carne e pelle si possono permettere.
	Perché? Boh, io non lo so. Non che mi dispiaccia, ma non posso evitare
	di pensare che sia una farsa.
</p><p>
	Poi ci siamo noi, quelli che alla serata elegante vanno vestiti come
	tutti gli altri giorni. Noi, quelli che non ce ne frega un cazzo. Noi
	che siamo qui soltanto perché si beve a scrocco. Noi che stiamo
	appoggiati al muro perché la musica fa cagare. Noi che sapevamo
	esattamente quello che sarebbe successo ma siam venuti lo stesso per
	avere un motivo per lamentarci.
</p><p>
	Comunque sia, due dei miei superpoteri s'attivano non appena mi infilo
	alla festa: la supervista maschile e l'alcooldetector. La supervista
	maschile (liv 89) mi permette di ignorare qualunque presenza maschile
	indesiderata e di partire alla ricerca di chi cerco, l'alcooldetector
	invece non bippa affatto, segno che le bevande sono poco alcoliche o a
	pagamento.
</p><p>
	Ora, sorvolerò su tutta la yadda inutile della serata, sulla musica
	orribile, sulle tecnobubbole, sull'assurda quantità di gambe in bella
	vista, e su tutte le cose zozze.
</p><p>
	Il punto è che, durante l'ennesime pessima interpretazione da parte
	della band, quattro poracci alternativi e sperimentali (cose del tipo:
	ehi, noi facciamo cose che nessuno ha mai provato a fare prima e quindi
	ti devono piacere, o almeno apprezza lo sforzo), la supervista individua
	un punto d'interesse, o meglio, sottolinea un'area d'influenza
	all'interno della quale la probabilità di trovare punti d'interesse è
	alta.
</p></div><div class="section"><p>
	Quello che accadde veramente, però, fu che mi allontanai il più
	possibile dalla band, presi le scale, le scesi, uscii al piano di sotto,
	incappai in $amicaDellaRossa e presi quindi a cercare attivamente quello
	che mi avrebbe aiutato. Ed infatti, cerca a destra a sinistra in alto in
	basso di sopra di sotto di lato di ballare questo ritmo non mi stanco
	mai (chi l'ha capita? su le mani!) eccoti comparire un paio di gambe
	così poco coperte che quasi mi sanguina il naso, in cima alle gambe il
	fondo di un vestitino scuro e poi su e su, fino a riconoscerla. Ma non
	che fosse esattamente questo quello che andavo a cercare. La ricerca
	prosegue su per le scale, alla persona che segue. La persona che segue è
	un tizio, uno normale.
</p><p>
	Seguo con gli occhi la scena per qualcosa che può essere stato mezzo
	secondo o anche meno, mi basta per vedere quanto i miei due bersagli
	stanno vicini. Ah, grazie teoria della prossemica (e grazie Wikipedia
	per avermi procurato la parola giusta) che mi togli i dubbi. Perché quei
	due stanno vicini, decisamente più vicini del sopportabile. E in quella,
	sento un piacevole rumore, un &lsquo;tlk&rsquo;.
</p><p>
	E' quel magnifico suono che fa l'ultima speranza quando si spezza.
</p></div><div class="section">
	<div class="inside"></div>
	<div class="outside"></div>
</div><div class="section"><p>
	Abbiamo passato il resto della serata a guardarci attorno, a sperare che
	la canzone seguente fosse strettamente non peggiore dell'attuale, a
	fissare la gente passare, ma soprattutto bevendo a scrocco.
</p><p>
	Grazie, tizio qualunque.
</p></div><div class="section"><h2>
	I parenti di Natale
</h2><p>
	Perché se una cosa è dimenticarsi della ragazza un'altra cosa è
	dimenticarsi dei fiori che ho realizzato grazie alla ragazza: e di
	quei fiori ho dovuto (su richiesta dei genitori) realizzare un immane
	numero di copie.
</p><p>
	Che sarà mai? Eh, chiederete voi. Ma voi non vi siete consumati le
	unghie a calcare le pieghe. Non vi siete stracciati i maroni a
	realizzare diciotto fiori identitici dopo averne realizzati quasi altri
	trenta... E sapere che verranno apprezzati per qualche minuto soltanto
	mi fa quasi dimenticare il motivo per cui li ho creati.
</p><p>
	Eh...
</p></div><div class="section"><p>
	Ma va anche peggio: perché prima di consegnare quei fiori (accadde il
	28/12) io e i miei due testicoli abbiamo dovuto affrontare l'invasione
	da parte di nonni (in numero esorbitante), di zii, di cugini di vario
	grado. Dal 22 dicembre fino al giorno presente, non c'è stato pasto che
	non abbia visto la presenza di almeno tre ospiti.
</p><p>
	E la gente (tra cui questi stessi parenti) ha pure il coraggio di
	chiedermi come mai non sorrida mai.
</p><p>
	Nell'ultima settimana non ho avuto, a casa mia, alcun tempo per me sul
	mio divano, con calma, se non prima della mezzanotte. Perché se persino
	io posso apprezzare la presenza di parenti che non vedo mai, non vedo
	perché, se non vedo qualcuno per sei mesi, nella settimana in cui viene
	a trovarmi si debba recuperarli tutti, quei sei mesi di lontananza.
</p><p>
	Perché io sono vecchio e stronzo, ho le mie cose da fare e l'unica
	risposta che vorrei dare quando per l'ennesima volta mi viene chiesto
	``Allora, questi esami?'' è un bel ``Vaffanculo, toglietevi dalla mia
	stanza che vorrei studiare senz'aver gente in mezzo alle balle'' ma non
	posso perché i nonni hanno una certa età e sono malandati.
</p><p>
	Questo è il punto in cui qualcuno arriva e tira fuori lo ``Spirito del
	Natale'', e comincia a dire che il Natale non è solo regali, che bisogna
	essere buoni, che ci si deve ricordare di chi ha meno di noi.
</p><p>
	Beh vaffanculo.
</p><p>
	Il Natale è quel periodo dell'anno, che comincia le ultime due settimane
	di Novembre, dove la mia città si riempie di luci, si riempie di turisti
	che vengono da mezzo mondo per pagare $occhio per un prodotto DOP o DOC,
	il periodo in cui quando torno a casa non posso riposarmi e non posso
	fermarmi perché ci ritroviamo in dieci persone dove ne dovrebbero vivere
	meno della metà, è il periodo in cui arrivano le classifiche sul
	migliore dell'anno (il miglior qualunque cosa). Ma è anche il periodo in
	cui cominciano ad arrivare telefonate del tipo ``Sono X, passami tuo
	padre che devo fargli gli auguri'',  in cui cominciano ad arrivare
	cestini che non sai dove mettere. Ed è ovviamente il periodo in cui
	tutti i negozi si riempiono di gente che deve assolutamente comprare
	qualcosa. Sempre.
</p><p>
	E io lo odio. Perché si tratta di stupide convenzioni sociali che
	obbligano le persone a volersi bene, per forza, concentrando il più
	possibile gli incontri.
</p><p>
	E siccome questo è un sito semisconosciuto, almeno qui posso dire che se
	non vi vedo da molto tempo e non vi cerco, è perché probabilmente non mi
	mancate affatto. Non è che vi odi. Beh, in verità si. Ma per altri
	motivi.
</p></div><div class="section"><p>
	E si va ancora avanti.
</p><h2>I regali stupidi</h2><p>
	Io sono un tizio che ha la rara fortuna di avere dei fratelli piccoli
	molto più giovani di me. Questo mi mette in una posizione intermedia tra
	loro e miei genitori. Questo mi mette in condizione di esprimere un
	parere sui regali di Natale dei miei fratellini. Questo non significa
	che quel parere venga ascoltato, però.
</p><p>
	Ora, sinceramente, è vero. Mio padre, quindici'anni fa, a me e all'altro
	mio fratello, non comprava le cazzatine (orrendamente costose) che
	invece i miei fratelli più giovani ricevono.
</p><p>
	Per Dio e per la Francia, farò in modo che i miei figli, se mai ne avrò,
	abbiano un padre che ascolti il proprio figlio maggiore prima di
	comprare loro dei regali inutili.
</p><p>
	E fallirò, probabilmente. Ma questo non significa che quei regali siano
	stupidi e inutili. Qualcuno mi ricordi che l'ho scritto, quando verrà il
	momento.
</p></div><div class="section"><p>
	E infine, il mio tempo, i miei videogiochi, il capodanno.
</p><p>
	Mi sono messo giù duro a programmare con il Java, su quel cazzo di
	progetto di sistemi distribuiti, per il solo gusto di dimostrare
	davanti a Dio e agli uomini che quella cosa può essere fatta, e bene.
	Ho quasi finito.
</p><p>
	Ma nel mezzo ho altri problemucci: primo, dopo ventisette anni d'attesa
	(e ne ho solo ventiquattro) esce il seguito di uno di quei film d'una
	volta. E mi dicono che, ovviamente, quel film non è fatto per quelli che
	hanno apprezzato l'originale e hanno lungamente atteso. Invece, è fatto
	per i loro figli, che non hanno capito un cazzo, che però possono
	costringere i genitori a pagare il biglietto o magari più d'uno e
	spingere avanti l'industria del cinema. Così io attendo mezza vita o una
	vita intera per vedere i film che vorrei avessero fatto quand'ero io
	bambino e poi vedo quel che fanno. M'hai sentito, Bay? Tu e i tuoi
	filmacci che non c'entrano il punto? M'hai sentito, Raimi? Va' a fare La
	Casa 3 invece che la fuffa!
</p><p>
	E infine, la festa di domani. Ovviamente, solo oggi scopro che sono
	cambiati i partecipanti, è cambiato il luogo, il numero di persone che
	bevono birra è in calo costante, il numero di persone che guida pure, il
	numero di persone a cui importa veramente credo sia zero.
</p><p>
	In sostanza, l'avrete capito se siete arrivati fin qui, sono stanco e
	scazzato, ho le balle per terra e tra una settimana cominciano gli esami
	e io non ho alcuna voglia di affrontarli. Di nuovo.
</p><p>
	Ed ogni anno è così, da un pezzo ormai. Non possiamo avere gli esami in
	un periodo meno oberato di feste, di cene troppo lunghe? Immagino di no.
</p><p>
	E così finisce. Tra qualche giorno, forse, posterò una nuova pagina per
	le storie dell'anno che viene. Forse racconterò qualcosa di divertente.
	É da un pezzo che non lo faccio. Il motivo è ovvio.
</p><p>
	L'unica cosa veramente positiva che mi sento di lasciare è che
	finalmente, dopo qualcosa come sei settimane di perdizione, finalmente
	sono tornato ad essere il vero me. Quello che odia tutto e tutti senza
	alcuna distinzione. Si, anche te.
</p>
<?php } ?>
