<?php
	$title=array('Il futuro','E la strada verso di esso');
	$prev=array('Storia XXIII', 'Storie/2011/XXIII/');
	$next=array('Storia XXV', 'Storie/2011/XXV/');
	function mkpage ($d) {
?>
<div class="small">
	<div class="section">
		<p>
			Ah!
		</p><p>
			Siamo sotto esami, e quando sono sotto esami mi vengono
			dei dubbi. A quanto pare, man mano che passa il tempo,
			peggiorano.
		</p><p>
			L'insieme di tante piccole cose mi porta a riflettere su
			tante piccole cose... ogni tanto, mi capita di ricevere
			una visione corale di quello che mi circonda; quando
			capita, raramente è una buona cosa.
		</p>
	</div><div class="section">
		<h2>
			Il codice
		</h2><p>
			Ah, lo studio.
		</p><p>
			Mia &ndash; e nostra, vero? &ndash; scelta e condanna.
		</p><p>
			Il codice in particolare: la nobile arte del parlare con le
			macchine, di piegarle al nostro volere e di utilizzarle al
			meglio per scopi utili.
		</p>
	</div><div class="section">
		<p>
			Beh, no. Gli scopi non sono utili. L'utilizzo non è al meglio.
			Non è il nostro volere quello che capiscono.
		</p><p>
			Non è così che me l'aspettavo	Non è così che me l'aspettavo..
		</p>
	</div><div class="section">
		<p>
			Credevo che scrivere fosse una buona cosa; lo è. Ma non è quello
			che faccio, non più.
		</p><p>
			Noi ormai viviamo in un'epoca in cui troppo codice è già stato
			scritto. E noi ci troviamo quindi immersi nel codice scritto da
			altri. Altri.
		</p><p>
			Fin dall'asilo le maestre t'insegnano &ndash; ti infilano nella
			testa, fin che questa è molle &ndash; quanto sia importante e
			bello collaborare, fare le cose assieme. Io ho smesso di
			credere in questo, come ho smesso di credere a molte altre cose.
		</p><p>
			Una delle varie versioni del &lsquo;collaborare&rsquo; è
			l'utilizzo di cose già fatte da altri. Nel nostro campo, queste
			si chiamano librerie quando va bene, framework quando va male. E
			questi sono ormai i tempi in cui le cose vanno male.
		</p><p>
			Perché con il suo codice uno può definirsi artista, con le librerie
			può definirsi &ndash; chessò &ndash; cuoco, ma con un framework
			uno non può che definirsi schiavo.
		</p>
	</div><div class="section">
		<p>
			Nelle ultime due settimane ho tentato di lavorare con il Java
			per realizzare un po' di web dinamico... Ancora una volta, due
			settimane buttate per cercare di infilare nei sottili pertugi
			offerti dalla tecnologia il mio codice per ottenere i miei
			risultati.
		</p><p>
			Tra giovedì e sabato scorsi, però, ho avuto una visione. M'è
			apparso Codd, come spesso fa, mostrandomi non come di consueto
			una soluzione, bensi sottolineando le mie lacune.
		</p><p>
			Perché fondamentalmente ho mancato il mio scopo. Non riesco ad
			utilizzare il mostro, non riesco a cavalcarlo. Sono riuscito a
			staccargli la testa, a squartare le sue carni ed a realizzare,
			con i suoi lembi, una creatura portata in vita con i fulmini.
			Grazie alla scienza, ovviamente.
		</p>
	</div><div class="section">
		<p>
			E questo mi lascia una terribile sensazione nello stomaco.
		</p>
	</div><div class="section">
		<h2>
			Il lavoro
		</h2><p>
			Il lavoro è una cosa brutta per molti versi. Ma è anche quello
			che ci nobilita e ci definisce. Cazzo, definisce persino questa
			nazione, no?
		</p><p>
			Ma queste sono fondamentalmente parole. Il lavoro è troppo
			spesso soltanto un tramite per avere uno stipendio, per tirare a
			campare. Perché la gente &quot;deve pur campare&quot;, no?
		</p><p>
			A volte penso che non dovrebbe essere così.
		</p>
	</div><div class="section">
		<p>
			Il fatto di dover campare è una dannatissima limitazione, che
			spinge le persone ad accettare lavori non buoni, non adatti.
			Brutti.
		</p><p>
			Mio fratello è appena tornato a casa dopo quasi un anno di
			permanenza a Granada, Spagna. Sperava di potersi mantenere agli
			studi con le sue forze, lavoricchiando; ma questo non gli è
			stato possibile, perché là il lavoro non c'è.
		</p><p>
			Tornato dunque in patria, sta cercando lavoro qui. Cammina
			cammina, un giorno torna a casa e mi parla di un lavoro che
			avrebbe trovato. Per me.
		</p>
	</div><div class="section">
		<p>
			Esiste, a pochi isolati da casa mia, un piccolo piccolo
			negozietto, tenuto ad un paio di persone.
		</p><p>
			Non è un buon posto. Trattasi di un negozietto d'informatica
			&ndash; se così si può dire, ma non si dovrebbe &ndash; che
			tiene aggeggi elettronici; stampanti, cartucce d'inchiostro,
			drive USB, lettori di schede, programmi stupidi, tappetini per
			mouse e cose del genere.
		</p><p>
			Sostengo che sia il male perché fondamentalmente è il residuato
			di un'altra epoca. Un posto dove pezzi di tecnologia più o meno
			utile costano molto più che da un rivenditore più grosso.
		</p><p>
			Questo negozietto, oltre a questo, fa riparazioni. Non so come.
		</p>
	</div><div class="section">
		<p>
			Non credo che una persona dovrebbe rivolgersi ad un artigiano
			per far riparare un calcolatore. Non credo che una persona debba
			avere un posto in cui dire che &laquo;il COMPIUTER non va&raquo;
			e ricevere assistenza. Non credo che una persona debbe entrare
			in un negozio d'informatica perché non sa decidere che computer
			acquistare e farsi consigliare da chi sta dietro il bancone.
		</p><p>
			E poi arriva mio fratello e dice che questi tizi cercano una o
			due persone, che stiano alla cassa tutte le mattine dal lunedì
			al venerdì per rispondere alle domande degli idioti.
		</p>
	</div><div class="section">
		<p>
			Non mi capicito di quanto numerosi siano i livelli su cui
			questa cosa mi infastisce cosa mi infastisce..
		</p><ul>
			<li>il lavoro è sbagliato</li>
			<li>sono la persona sbagliata per il lavoro</li>
			<li>sono l'opposto della persona che cercano</li>
			<li>le mie qualifiche &ndash; ah! l'ho detto &ndash; sono o
			sarebbero diverse se non superiori</li>
			<li>odio quella gente, chi sta dietro il bancone e chi viene
			davantodio quella gente, chi sta dietro il bancone e chi viene
			davanti</li>
		</ul><p>
			Tuttavia si tratta di un lavoro che potrei fare, io mentre molti
			altri no, ed è un lavoro. Una cosa che molti non hanno. Ed è
			pagato bene, per le sue poche ore.
		</p>
	</div><div class="section">
		<h2>
			Lo studio
		</h2><p>
			Il resto della mia vita... Tutto quello che sono e ricordo.
		</p><p>
			Io non sono uno che si preoccupa molto di ricordare il passato.
			Ma ogni tanto mi capita di voltarmi indietro e di realizzare che
			non ricordo un periodo della mia vita in cui non studiassi.
		</p><p>
			Saranno quindic'anni, o forse qualcosa in meno, che sogno di
			diventare informatico. Non ricordo un momento della mia vita in
			cui non fosse così. Ho sempre saputo che far fare ad un
			calcolatore quello che volevo sarebbe stato il mio scopo.
		</p><p>
			Ma credo anche d'aver smesso.
		</p>
	</div><div class="section">
		<p>
			Arriva per tutti il momento in cui lo studio diventa un ricordo.
			Per molti di noi, e per la maggior parte delle persone che ho
			conosciuto da bambino, questa fatidica data corrispondeva con il
			diploma di maturità.
		</p><p>
			Quello è il momento in cui uno smette di studiare e comincia
			invece a lavorare. Perché finalmente ne sa abbastanza.
		</p><p>
			È molto diverso per qualcuno che aspira ad essere chiamato
			dottore. In quel caso, c'è ancora tanta di quella strada che
			molti s'accasciano ai margini e mollano.
		</p><p>
			Ed io ho visto tanta gente mollare, ed ho anche visto tanta
			gente riuscire. Ed ho visto quello che volevo essere io, l'uomo
			con il camice, l'uomo che fa la scienza.
		</p><p>
			Ma ho anche visto e toccato quello di cui quella strada è fatta.
		</p>
	</div><div class="section">
		<p>
			Ed è come per la maggior parte delle cose, melma.
		</p><p>
			Assomiglia ben poco a quello che mi figuravo da piccolo. Ed ora,
			quando mi volto indietro, vedo la maggior parte di questa strada
			percorsa. Dovrebbe essere un conforto, immagino.
		</p><p>
			Quando cominci la gente che incontri si dice &laquo;Eh, quanto
			dovrà ancora studiare...&raquo; ma dove sono io la gente dice
			invece &laquo;Dai che ti manca poco&raquo;. E comincio ad essere
			stufo di sentirlo.
		</p><p>
			Di saperne quasi abbastanza.
		</p>
	</div><div class="section"><a id="IV"></a>
		<p>
			Sono stanco. Ma non riesco nemmeno a fermarmi.
		</p><p>
			Non posso, è quello che sono.
		</p>
	</div><div class="section">
		<p>
			Non che sia mai stato un tipo solare. Ma non ricordo d'essere
			mai stato diverso da come sono ora. Sono oscuro.
		</p><p>
			C'era una volta &ndash; forse, almeno spero &ndash; un periodo
			in cui non tutti i film facevano schifo. Un periodo in cui non
			mi mettevo a criticare ogni autore che leggevo, un periodo in
			cui i finali mi stupivano anziché deludermi. Un periodo in cui
			ero felice del finesettimana perché non avrei dovuto stare a
			scuola.
		</p><p>
			Ora non sono così. Vivo in facoltà e non ricordo come potevo
			fare diversamente. Ora difficilmente trovo più di un paio di
			film l'anno che possa definire decenti. Ora non sono più
			contento di tornare a casa la sera.
		</p><p>
			Ora non sono più lieto di dare una mano a qualche amico che ha
			problemi con il PC. Ora non voglio più che la gente sappia che
			studio informatica per evitare cose del genere. Ora ho motivi
			validi per odiare gli ingegneri.
		</p>
	</div><div class="section">
		<p>
			Ora odio le persone che utilizzano un Mac oppure si prendono uno
			SmartPhone con il multitouch, perché posso immaginare il motivo
			per cui lo fanno.
		</p><p>
			Perché in questi ultimi anni mi sono sforzato &ndash; spesso per
			mio conto, non certo grazie ai corsi che seguo &ndash; di
			guadagnare quella conoscenza, quella saggezza proprie dell'uomo
			con il camice. E per quella che ho acquisito finora, posso
			soltanto vedere meglio quello che non mi piace.
		</p><p>
			E quando tra un paragrafo e l'altro, faccio una pausa e alzo gli
			occhi, sperando di smettere per un attimo almeno di vedere tutto
			quello di cui mi lamento, sperando così di alleggerire il peso
			che m'opprime, vedo qualcosa. È qualcosa di diverso, che non mi
			aspettavo.
		</p><p>
			C'è &ndash; da almeno un paio di giorni &ndash; una ragazza in
			fondo all'aula studio. È mora ed ha un paio di occhiali
			rettangolari dalla grossa montatura scura.
		</p><p>
			Forse le capita per caso o per abitudine di alzare gli occhi
			ogni tanto, di fissare il vuoto come faccio io, e forse le
			capita anche per caso di andare a mangiare in mensa con il mio
			stesso orario, proprio quest'oggi che per forzata chiusura del
			bar non posso avere il mio solito menù che costa la metà ed è
			anche più buono, proprio adesso che sento una qualche cazzata e
			mi vien voglia di essere altrove, come mentre scrivo... Alzo gli
			occhi, fisso il vuoto ed ecco che i nostri sguardi s'incrociano.
		</p><p>
			Non credo possa capitare così per caso e che due persone si
			ritrovino così spesso a fissarsi negli occhi. E la ragazza,
			ovviamente, è anche carina &ndash; abbastanza semplice per gli
			standard del sottoscritto, visto che respira ed è femmina
			&ndash; e guarda caso Mitch il re del gossip la conosce.
		</p>
	</div><div class="section">
		<p>
			Tuttavia, questo non è certo l'inizio della &laquo;Saga di
			$mora&raquo;. Perché io la odio e non posso fare a meno di
			pensare all'interruzione del mio sguardo a caso nel vuoto.
		</p><p>
			Non è uno &lsquo;sguardo nel vuoto&rsquo; se vedo qualcuno. Come
			fa lei ad essere lì, proprio sulla mia linea di vista? La mia
			privata e personale linea di vista!
		</p>
	</div><div class="section">
		<p>
			Perché non riesco a fare a meno d'essere così cupo? È così che
			deve andare? E dopo &ndash; Dio me ne faccia dono &ndash; la
			laurea, sarà lo stesso? Immagino di sì.
		</p><p>
			Fino ad allora, sappi che ti odio.
		</p><p>
			Senza motivo, senza remore, senza rancore. Ti odio.
		</p>
		</div>
	</div>
	<?php } ?>
