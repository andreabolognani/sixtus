<?php

	$title=array('La musa', 'E quello che la musa fa');
	$prev=array('Storia XI', 'Storie/XI/');
	$next=array('Storia XIII', 'Storie/XIII/');

	function mkpage ($d) {
?>
<div class="small">
	<div class="section">
		<p>
			Quella che segue è una storia vera e triste.
		</p><h2>La musa</h2><p>
			Io sono che non ci sa fare, e quando non ci sa fare adotta un
			comportamento standard &ndash; nient'affatto motivato &ndash; per il
			semplice fatto che altre volte, in passato e in situazioni simili fece
			la stessa cosa.
		</p><p>
			Da tempo immemore (beh, diciamo vent'anni) piego la carta. M'insegnò la
			mamma: prepare il quadrato, parti con la base quadrata, segui le
			istruzioni per fare l'ochetta.
		</p><p>
			Negli anni, anche senza la mamma, ho ben seguito le istruzioni. Tutto
			parte dal librone nero degli origami, che ho ancora da qualche parte. I
			modelli in esso contenuti (oltre un centinaio) erano divisi quattro
			categorie di difficoltà, indicate con una, due, tre o quattro stelline.
		</p><p>
			I modelli con quattro stelline erano tre o quattro, tra di essi
			spiccavano il paguro e la rosa. La rosa di un tale Toshikazu Kawasaki.
			Che non c'entra nulla con le moto.
		</p><p>
			Questo tale è universalmente noto (beh, no, non universalmente. Ma nel
			suo ambiente lo è) per una piega, il `Kawasaki twist' che costituisce il
			nucleo della simmetria centrale dei suoi modelli.
		</p><p>
			Per quanto ne so, Kawasaki ha realizzato tre modelli molto ben riusciti.
			Tre fiori, abbastanza complessi. Sinceramente, preferisco il secondo.
		</p><p>
			Quello che invece avevo sul librone nero era il primo. E mi ci vollero
			circa quattro anni di tentativi, con oltre una ventina di modelli
			piegati, perché mi venisse bene.
		</p><p>
			Ora posso riprodurre tutti e tre quei modelli, su quadrati a4 oppure a5,
			in una decina di minuti, a memoria.
		</p><p>
			A quanto pare, realizzare le rose di Kawasaki a memoria è una cosa che
			nessuno sa fare. Non ne conosco nemmeno uno. Non che li abbia cercati
			attivamente, in effetti.
		</p><p>
			In più, i fiori ispirano l'effetto cucciolo; quella cosa per cui tutti
			si avvicinano, danno un'occhiata e dicono `Ahwooo'. Immagino che questa
			reazione sia alla base dell'errore, pensare di poter ottenere altro dopo
			il `Ahwooo'.
		</p><p>
			E siccome per puro caso ero venuto a sapere di come le rose blu non
			esistessero in natura, scelsi quel colore.
		</p><p>
			Questa è la storia del mio fiore.
		</p>
		</div><div class="section">
		<h2>
			$viaggatrice
		</h2><p>
			Un giorno mi capitò di trovare una magnifica ragazza con due magnifici
			occhi verdi. Anche se all'inizio notai soltanto gli occhi e mi bastò
			quello. Aveva l'abitudine di andarsene in giro per il mondo e sparire
			anche per lunghi lunghi periodi.
		</p><p>
			Un lungo periodo di paturnie mi portò a stabilire che la rosa di
			Kawasaki (a pianta quadrata in tutte le versioni) non fosse abbastanza,
			e che avrei creato un modello mio. Più figo.
		</p><p>
			Non fu esattamente facile. Cominciai con l'analizzare la struttura del
			`twist' e mi chiesi se fosse strettamente dipendente dall'angolo della
			simmetria. Non lo era: riuscii presto a riprodurre il `twist' su una
			base esagonale.
		</p><p>
			Poi venne il problema di piazzare la seconda serie di petali, che fu
			problematica ma non eccessivamente; infine venne la questione di
			chiudere il modello, ossia piegarlo in modo che mantenesse la forma.
		</p><p>
			E per quello non ci fu verso. Niente che non fosse adesivo riusciva a
			tener chiuso quell'aggeggio.
		</p><p>
			Alla fine ripiegai sul modello originale, al quale aggiunsi uno stelo di
			fil di ferro e quattro foglie, piegate con un foglio a parte.
		</p><p>
			Non servì.
		</p>
		</div><div class="section">
		<h2>
			$arrampicatrice
		</h2><p>
			Poi un bel dì trovai una ragazza al corso di arrampicata. Decisi che
			questa volta sarei riuscito a chiudere il fiore esagonale.
		</p><p>
			Bastò sacrificare il giro esterno di petali. In fondo, erano piccini
			piccini e ne rimanevano altri sei.
		</p><p>
			Non servì.
		</p>
		</div><div class="section">
		<h2>
			$montanara
		</h2><p>
			Poi un bel dì, vidi $montanara, ragazza che veniva da fuori, prendeva la
			corriera per tornare a casa e risultava sempre di corsa.
		</p><p>
			Praticando arti oscure riuscii a procurarmi il suo indirizzo mail.
			Storia vera. Le scrissi e ci fu un minuscolissimo barlume di speranza.
		</p><p>
			Grazie a lei riuscii a sviluppare una base a tre foglie e uno stecchetto
			che reggesse il fiore. Non resistentissimo, ma abbastanza.
		</p><p>
			Per lo sviluppo desidero ringraziare $professore, il quale `ben se ne
			accorse', durante le cui lezioni piegai quel modello. Ringrazio anche
			$ragazzaDelMediaWorld, che mi riconobbe dal cubo di Rubik alla quale
			realizzai una copia di quel modello. Storia vera.
		</p><p>
			Quasi dimenticavo. Non servì.
		</p>
		</div><div class="section">
		<h2>
			$aperegina
		</h2><p>
			Poi un dì che non fu bello, una ragazza conobbe me. Ad essa posso
			riconoscere soltanto il merito di averci provato così esplicitamente che
			persino io me ne accorsi.
		</p><p>
			Purtroppo, $aperegina mi parve un po' troppo esigente. Temendo
			seriamente che mi sarei slogato le anche, e magari che lei mi staccasse
			la testa al termine dell'accoppiamento, scappai a gambe levate. Storia
			quasi vera.
		</p><p>
			Per farmi perdonare di quella fuga, replicai il modello originale, con
			lo stelo in fil di ferro e anche una scatoletta.
		</p><p>
			Non servì.
		</p>
		</div><div class="section">
		<h2>
			$canadese
		</h2><p>
			Poi un bel giorno conobbi una magnifica magnifica magnifica ragazza
			canadese; bella, simpatica, videogiocatrice, tutto quello che si potesse
			desiderare.
		</p><p>
			Per le modificai la base della chiusura del fiore esagonale, riuscendo
			finalmente a riestrarre quei sei petali che avevo dovuto sacrificare.
		</p><p>
			Purtroppo la ragazza aveva due difetti: le piaceva Aquaman; e avevo un
			bello e fedelissimo ragazzo in Canada.
		</p><p>
			A lei piegai due rose, una rossa, una blu. Avete mai notato il testo nel
			footer della pagina? Quello a destra del CSS valido.
		</p><p>
			Beh, lei sta ancora assieme a quel tizio. Non servì.
		</p><p>
			Però ne realizzai una copia per $ragazzaDelGameStop, l'unico negozio in
			città ad avere ancora una PS3 in bundle con MGS4. Grazie,
			$ragazzaDelGameStop.
		</p>
		</div><div class="section">
		<h2>
			$rossa
		</h2><p>
			Questa dovreste conoscerla dalle storie precedenti.
		</p><p>
			Per lei sono in qualche modo riuscito a tirare fuori dal nulla sei
			petali che prima non c'erano.
		</p><p>
			Ho eliminato la base con le foglie e sono riuscito, finalmente, a
			realizzare uno stelo resistente, bilanciato, con due foglioline, che può
			reggere due fiori.
		</p><p>
			Ed ho la sensasione che riuscirò anche a fare di meglio, stiracchiando
			il modello tirerò fuori altri sei petali.
		</p>
		</div><div class="section">
		<p>
			Perché piegare fiori è l'unica maniera in cui sono stato capace di
			esprimermi fino ad ora. Ma i fiori che piego sono in qualche modo
			maledetti e costituiscono l'ultima interazione tra me e la ricevente.
		</p><p>
			E il modello per $rossa è quasi pronto.
		</p>
	</div>
</div>
<?php } ?>
