<?php 

	$m->mkpage('Il modello definitivo', 'Che mi costò >9000 ore di lavoro');
	$m->mkrelated('prev', 'Storia XII', 'Storie/XII/');
	$m->mkrelated('next', 'Storia XIV', 'Storie/XIV/');

	function mkpage ($d) {
?>
<div class="small">
	<div class="section">
		<h2>
			L'altra sponda</h2><h2 class="reverse">giovedì 25 novembre 2010
		</h2><p>
			Oggi è giovedì. Secondo la statistica, le osservazioni precedenti e
			varie indagini, dovrei incontrarla a pranzo.
		</p><p>
			Ma il destino è un burlone e non appena entro al bar, questa mattina
			alle 9:30, lei è lì. Ma non è questo che mi preoccupa, perché
			l'unica cosa che riesco a fare in sua presenza è far finta di nulla;
			e credevo che mi venisse bene.
		</p><p>
			Mentre sono lì in coda con qualche amico a raccontare qualche
			cazzatina per ridere, smanacciando e scapocciando, noto una cosa.
			Lei mi da le spalle, ma due sue amiche sedute invece guardano dalla
			mia parte. Quelle mi vedono, mi riconoscono e le fanno cenno che
			'lui è quì'. Poi lei si gira per controllare e i nostri sguardi si
			incontrano per un nonnulla. Uno sguardo di Dirac.
		</p><p>
			Mi sono sentito uno stalker beccato a spiare.
		</p><p>
			Poi ho deciso di sfruttare quello stato ed ho effettivamente spiato.
			Parrebbe che sia una biotecnologa del primo anno.
		</p><p>
			Quindi è vero: tutte le ragazze carine sono biotecnologhe.
		</p><h2>
			Gli ultimi sviluppi</h2><h2 class="reverse">venerdì 26 novembre 2010
		</h2><p>
			Stamattina pensavo di star per raggiungere il minimo locale
			dell'umore. Così ho deciso di abbandonare tutto il resto e mi sono
			concentrato sull'unica cosa che valesse la pena fare: sfruttare
			l'onda.
		</p><p>
			Ho studiato, ho teorizzato ed ho provato. A lungo.
		</p><p>
			I parziali sono risultati abbastanza interessanti, seguendo una
			magnifica quanto inaspettata curva di miglioramento. Tanto
			interessanti da attirare alcuni ammiratori; tra di essi, le donne
			delle pulizie, che mi porteranno della carta buona.
		</p>
		</div><div class="section">
		<h2>
			I fiori sono a colori</h2><h2 class="reverse">sabato 27 novembre 2010
		</h2><p>
			Ho appena realizzato il prototipo finale. &Egrave; anche migliore
			dell'ultimo modello di ieri.
		</p><p>
			&Egrave; magnifico, e posso sinceramente dire di non aver mai fatto
			qualcosa di meglio. E ho paura.
		</p><p>
			Il fiore ha diciotto petali, due twist al centro, è saldamento
			ancorato alla sua corona di foglie aguzze. Due esemplari gemelli
			sono retti dallo stesso stelo, che ha pure due foglioline in basso.
			L'intero modello è sufficientemente solido da essere mosso senza
			danni, e può essere facilmente smontato e rimesso insieme.
		</p><p>
			&Egrave; estremamente simile alle versioni precedenti, la struttura
			è rimasta sostanzialmente immutata eppure è così spaventosamente
			migliore che non riesco a capacitarmi di quanti progressi io abbia
			fatto così in fretta.
		</p><p>
			Perché c'è una cosa soltanto che può spingere a quel modo. Ed io so
			soltanto che aspetto ha e dove andrà a lezione lunedì.
		</p><p>
			Per puro caso ho ancora tre fogli verdi, in casa.
		</p><p>
			Ma anche avendo il doppio fiore piegato, come lo consegnerò?
		</p>
	</div>
</div>
<?php } ?>
