<?php
	$title=array('Capitan America', 'The First Avenger');
	$prev=array('Dark of the Moon', 'Recensioni/Film/VII/');
	$next=array('Angel Beats!', 'Recensioni/Show/IX/');
	function mkpage($d){
?>
<div class="small">
	<div class="section">
		<p>
			Questa è la recensione di un buon film, quindi non mi prenderà molto
			tempo.
		</p><p>
			Capitan America è un buon film. Speravo di poterlo dire; ho
			aspettato molto tempo per arrivare qui, passando per molta altra
			roba in mezzo.
		</p><p>
			Perché questo è un film Marvel e non lo si può giudicare separato
			dagli altri film di quella che si avvia ad essere una produzione
			enorme, ormai decennale, che potrebbe anche tenere botta.
		</p><p>
			Sono contento. Il film non è incredibile, questo no, non è
			eccezionale, ma poteva andare molto peggio.
		</p>
	</div>
</div><div class="section">
	<p>
		Però funziona, e certamente funziona molto meglio di molti suoi
		fratelli. Come spesso mi ritrovo a scrivere, questo film sa dove andare.
		Sa che appartiene ad un universo più grande, sa che deve confrontarsi
		con tante brutte cose del passato, sa fare dei collegamenti, ma sa anche
		andare per la sua strada.
	</p><p>
		Non è un film che vuole far ridere, non è un film che vuole
		impressionarvi con delle Baysplosioni. È un film che vuole raccontare la
		storia di un eroe.
	</p>
</div><div class="small">
	<div class="section">
		<p>
			Fondamentalmente, la storia ci parla di un poveraccio che ci prova,
			ci prova in continuazione. Vuole fare qualcosa di utile, cosa che in
			tempo di guerra si traduce nell'arruolamento.
		</p><p>
			Il piccolo boyscout viene aiutato dall'artefatto impossibile di
			turno, siero non replicabile in nessuna maniera da nessuno mai ma
			proprio mai, che gli da una spinta. Per magia, il giovinotto inutile
			viene trasformato in quello che vorrebbe essere, in quello di cui
			c'è bisogno. Un tizio grosso con un cuore grande in quello che
			vorrebbe essere, in quello di cui c'è bisogno. Un tizio grosso con
			un cuore grande..
		</p>
	</div><div class="section">
		<p>
			Credo che il bello sia tutto qui. Il fatto che Cap sia un eroe
			candido, vecchia maniera, che semplicemente vuole il bene per tutti.
			Non proprio Batman (perché, anche se non sono proprio d'accordo, nel
			film Cap utilizza armi da fuoco e ammazza della gente), ma quasi.
		</p><p>
			Poi ci sono le altre cose: la ragazza che impiega mezzo film per
			innamorarsi e l'altro mezzo per il bacio; Howard Stark nel ruolo di
			Q, a fare da spalla comica; qualche compare con cui far la guerra
			(il giovane agente Dugan, già con la bombetta, mi son quasi
			commosso…).
		</p><p>
			Mi sono piaciuti in particolar modo i cattivi. Zola, di suo
			abbastanza inutile, serve soltanto a fare il codardo che fa
			risaltare la follia del Teschio; il Teschio, invece, fa il cattivo
			come una volta, nei film di 007. Gli mancava un animale da
			compagnia. Per il resto, aveva tutte quelle cose da cattivo che non
			si vedono più: l'ufficio incavato nella montagna, la poltrona girata
			di spalle (due volte), il macchinone, il cappottone di pelle, il
			monologo in penombra.
		</p><p>
			Certo, un po' dispiace perché, avendo ben chiaro fin dall'inizio il
			significato del nome “Teschio Rosso”, non mi sono potuto godere la
			scena dello smascheramento, neanche un pochettino.
		</p><p>
			Insomma, che dire. Non mi lamento. Il mio verdetto, dunque.
		</p>
	</div><div class="section">
		<h2>
			Capitan America – Il primo vendicatore
		</h2><h2 class="reverse">
			Buono
		</h2><p>
			Non lo metto nei magnifici perché non ho propriamente palpitato, ma
			sono contento. Bello, non estatico. Piacevole, non orgasmico.
		</p><p>
			Senz'altro, vorrei che tutti i film centrassero il punto in questo
			modo.
		</p>
	</div><div class="section">
		<p>
			E proprio come fanno loro, mi riserbo il contenuto extra alla fine.
		</p><p>
			Forse hanno capito cosa andrebbe fatto, forse no. Fatto sta che alla
			fine del film sono stato lasciato con un intero trailer per il
			prossimamente film “Vendicatori”.
		</p><p>
			Sono un po' deluso dal fatto che, a quanto pare, il cattivo
			dell'intera baracca sia Loki. Speravo fosse Ultron. Speravo
			mostrassero Hulk. Invece c'erano Thor, Tony Stark ovviamente, e
			guarda caso Occhio di Falco… vabbeh.
		</p><p>
			E comunque Sam Jackson nei panni di Nick Fury, ancora una volta e
			per più di qualche minuto soltanto, spero. La produzione pareva
			piuttosto grossa. Spero sinceramente che la cosa non significhi
			semplicemente tonnellate di cose fighe che esplodono. Spero ci sia
			qualcosa dentro. Vedremo. Il prossimo anno.
		</p>
	</div>
</div>
<?php } ?>
