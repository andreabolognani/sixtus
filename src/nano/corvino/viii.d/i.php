start#page
	<h2>
		Quella mattina
	</h2><p>
		Quella mattina ci fu la prova di latino.
	</p><p>
		Traduzione di un qualche passo di un qualche autore, che
		narrava di come un qualche tizio che dopo essere
		sfuggito ad una marmaglia che intendeva ucciderlo per un
		crimine non commesso, riesce a raggiungere una piazza e
		a tenere un discorso che dovrebbe provare la sua
		innocenza.
	</p><div class="inside"><p>
		Boh, non mi parve affatto plausibile come storia, quindi
		ebbi la geniale intuizione di alterare lievemente la
		traduzione, piegando i verbi e riadattando la
		situazione.
	</p><p>
		Quello che molte delle mie compagne col 10 di latino in
		pagella potevano permettersi largamente, sia sui temi
		che alle interrogazioni, ma che evidentemente risultò
		vietato a quelli come me.
	</p><p>
		Bel tema di merda. Anche se ancora una volta mi salvai
		dall'insufficienza in non ricordo ben quale modo.
	</p></div><p>
		Tra le altre cose, l'orario di quel giorno (non ricordo
		quale fosse esattamente) prevedeva una cosa come otto
		ore di lezione con un'abbondante pausa pranzo, il ché
		m'obbligò a restare a scuola fino alle cinque di
		pomeriggio, passando tra l'altro più di un'ora chiuso in
		aula magna senza il permesso di uscire se non per andare
		al bagno.
	</p><div class="inside"><p>
		E no, non potevo starmene tre quarti d'ora al bagno
		senza scatenare le ire (non il panico, le ire) di
		qualche invadente insegnante che viene a cercarti al
		cesso se ci metti troppo...
	</p></div><p>
		Quindi me ne rimasi per un tempo interminabile rinchiuso
		nell'edificio scolastico, vagamente impegnato a seguire
		le lezioni, senza poter pensare veramente all'accadato
		della sera precedente.
	</p><p>
		Non la parte interattiva, che al momento m'interessava
		assai poco, ma alla parte finale che vide la mia
		impossibile e inspiegabile litigata con la gravità, con
		la mia vittoria, in effetti.
	</p><p>
		Passai almeno due ore la mattina a pensare
		esclusivamente al latino, ma le due ore seguenti invece
		le spesi a pensare a quello che avevo mangiato, a quello
		che avevo bevuto, se avessi per caso leccato rospi,
		inalato sostanza strambe, toccato barili pieni di
		robaccia verde, questa e altre cose terribili e
		fantasiose, e comunque più plausibili di quello ch'era
		successo veramente.
	</p><div class="inside"><p>
		<?=$d->inline('Corvino','Ma era poi successo
		veramente?')?> fu invece la domanda che mi posi a
		pranzo; infine, nella pausa e poi avanti avanti fino
		alla sospirata fine delle lezioni mi chiesi:
		<?=$d->inline('Corvino','Ed era veramente tutto
		bianchiccio quand&apos;ero in volo?')?>
	</p><p>
		Mi parve di ricordare infatti di vedere bianchiccio,
		oltre a provare quell'anomala sensazione di leggerezza.
		E ci pensai a lungo. Anche perché quelle tre ore di
		lezione del pomeriggio si rivelarono essere un
		interminabile monologo del professore di
		&quot;educazione artistica&quot;, lo stesso stronzo che
		la giornata presente non s'era risparmiato di descrivere
		un solo chicco di grano, una sola fibra di canapa, un
		solo granello di sabbia, un singolo tratto di pennello
		di tutto quel che noi si vide in gita.
	</p><p>
		E per un qualche motivo non era stanco morto come lo
		eravamo noi.
	</p><p>
		Beh, per la verità quello non era vero: io non ero
		affatto stanco morto. All'inizio pensai che fosse
		l'adrenalina per il compito di latino: ti svegli
		nervoso, cammini nervoso, bevi nervoso, pedali nervoso,
		sali nervosamente le scale, ti siedi nervoso, poi leggi
		nervosamente il testo originale, ne afferri vagamente il
		senso, traduci un po' come capita, poi ci pensi e ci
		ripensi, poi arriva nervosamente l'ora della consegna, e
		tu sudi come un condannato a morte, consegni
		nervosamente il tuo foglio e poi ti rilassi. Quando poi
		ti rilassi e abbassi la guardia, il sonno e la
		stanchezza ti piombano addosso come giaguari su un
		grosso alce stanco.
	</p></div><p>
		E quello effettivamente era accaduto ad una buona metà
		dei miei compagni.
	</p><div class="inside"<p>
		Altri non erano più stanchi del solito, anzi erano più
		freschi della maggior parte di noi perché avevano
		dormito durante il compito.
	</p><p>
		Io, invece, stavo abbastanza bene. Ero in forze,
		nonostante la nottataccia e il tema. Me ne resi conto
		soltanto alle cinque, quando tutti se ne tornano
		stancamente a casa, camminando con passo pesante.
	</p><p>
		Io invece volai verso casa.
	</p></div><p>
		Non letteralmente, stavolta. Tornai in bici, per terra,
		ma molto in fretta. Non molto in fretta (ero già prima
		il più veloce ad andarsene) ma comunque non lento.
	</p>
stop#page
