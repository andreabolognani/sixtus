title#Il lavoro di Simak#Quello che ha scelto di fare
prev#Tru/Naluten/Vol.II/XIX/#La lezione
start#page
tab#i
	title#Tru Naluten III, XX
	titler#Il lavoro di Simak
	Il Lyznardh mi sta preparando la cena.

	Beh, Simak, non il Lyznardh. Comincio a pensare che non siano la stessa
	persona.

	Non capisco bene come funzioni.
	sec#
	Però noto che il fuoco non sta cuocendo alcunché. Va a vuoto, mentre Simak
	rigira i ciocchi un bastone…
	begin#outside
		inline#jo#Ehi, Simak. Me la spieghi, la faccenda?
	end#outside
	Ma lui smanetta con il fuoco una volta ancora, poi fa un cenno, indica
	qualcosa alle mie spalle…
	sec#
	Non senza preoccupazione, mi volto. Simak m'ha già dato, in almeno due
	occasioni diverse, dimostrazioni di potere che non riesco tuttora a
	spiegarmi.
	begin#inside
	Forse non era proprio lui, forse era il Lyznardh. Ma non credo che dopo
	avermi rapita da casa, dopo avermi spedita in prigione, dopo avermi messa in
	testa ad un esercito e dopo essere piovuto dal cielo come un fulmine per
	infilare una lama nella testa di un tizio – e chissà quali e quante altre
	cose terribili avrà fatto a mia insaputa – non credo che si sia stancato di
	farmi di questi “scherzi”.

	Non riesco a fidarmi, quindi preferisco controllare che dietro non ci sia
	nulla di pericoloso.
	end#inside
	Dietro di me, separato da un paio di metri di radura, c'è soltanto il bosco.
	La jungla. Il fitto della jungla.  Un muro vegetale, un tremendo intrico di
	tronchi, foglie, liane… Non voglio credere che qualcosa possa passare
	attraverso una simile barriera.

	Riporto gli occhi su Simak.
	sec#
	Lui non da segno di starmi a sentire. Lavora al fuoco. Non mi pare che sia
	perso nei pensieri. Mi pare quasi che non ci sia proprio.

	In effetti, mi pare troppo intento in quello che fa. Sembra quasi che stia
	parlando con il fuoco, che sistemi i ciocchi per farli stare comodi. È quasi
	bello.
	sec#
	D'un tratto, alza gli occhi e mi fissa.

	Cioè, no, non me; guarda oltre me, guarda dietro di me. Forse la sua
	trappola è scattata! Mi sono persa a fissarlo mentre giocherellava con le
	fiamme, mi sono distratta ed adesso dietro di me sta arrivando qualcosa.

	L'ultima volta m'ha fatto cadere nel bel mezzo d'una guerra. Adesso che
	farà? Mi scaglierà contro una qualche bestia di questa jungla?
	sec#
	To', ecco un rumore.

	Eccone un altro.
	
	È qualcosa di regolare, veloce, che pesta sulla vegetazione. Qualcuno che corre. Ma i suoi che distinguo sono due, non sono soltanto passi. Tra un passo e l'altro, c'è qualcos'altro che si abbatte sul terreno.

	No, non sul terreno. Sulle ramaglie, forse? Si. Qualcuno sta avvicinandosi, di corsa, e utilizza qualcosa di pesante per farsi largo nella vegetazione.
	sec#
	Mi chiedo come possa qualcuno farsi largo in una vegetazione fitta come questa. Mi pare impossibile.  Dovrebbe essere enorme.
	sec#
	Poi però comincio a distinguere anche un terzo rumore.  Anche questa volta si tratta di passi. Ma sono molto più radi, molto più pesanti. Forse è un rinoceronte che passa attorno alla radura, forse è un elefante.

	Dev'essere anche abbastanza vicino, perché comincio a sentire il terreno vibrare.
tab#ii
	Qualcosa s'avvicina…

	Simak lascia cadere il suo bastoncino, abbandona il fuoco e si fa avanti.

	Si para tra me e la vegetazione, mi scosta con un braccio.
	begin#outside
	inline#simak#Ci sarà un po&apos; di trambusto, Jo. Non spaventarti
	end#outside
	Detto questo, mi spinge indietro, verso il fuoco.
	sec#
	È forte.

	Non è più alto di me se non di un paio di dita ma riesce a spingere come un bue. Quasi finisco gambe all'aria. Incespico nei rametti per terra, m'allontano di qualche passo.

	Lui, intanto, si china a raccogliere qualcosa. Da dietro un grosso tronco caduto, prende qualcosa che assomiglia ad un lungo aculeo.

	Intanto i passi leggeri e il rumore che abbatte la vegetazione si avvicinano.

	Simak allarga il braccio sinistro, come se volesse lasciar cadere quella specie di lancia che tiene in mano. I passi sono ormai prossimi.
	begin#outside
		inline#simak#Prendi, S&apos;Mak, la tua arma
	end#outside
	In quel momento, gli alberi tremano, si torcono e dal varco che si apre tra di essi emerge una figura. Una figura enorme.
	sec#
	È un selvaggio, credo. È grande, è grigiastro. O forse no. È bruno di pelle, in realtà, ma è quasi completamente coperto di fango, che seccandoglisi addosso lo rende simile alla pietra.

	È magro e longilineo. E dev'essere alto almeno sei metri.  Indossa solo qualche straccio.

	E mi pare stanco, persino spaventato. Come stesse scappando da qualcosa. Regge in mano una lama, un macete che sarà alto
	quanto me.
	sec#
	Ed evidentemente, si chiama S'Mak. Simak l'ha chiamato con quel nome e lui, stupito, se l'è trovato davanti.

	S'Mak si ferma, tira un attimo il fiato, pare riflettere su quello che Simak ha detto, allunga la mano ma poi si ferma.

	Simak invece non si preoccupa. Tiene la sua espressione vuota e allunga la mano, porge l'enorme aculeo al gigante.

	Dietro di loro, intanto, sento avvicinarsi, con enormi tonfi, il suo da cui S'Mak sta probabilmente scappando.
	sec#
	Simak avanza, gira un braccino attorno al polpaccio del figuro impiastrato di fango e lo spinge dietro di se, dopo avergli cacciato la lancia in mano.

	Ho la netta impressione che nemmeno quell'omone si aspetti tanta forza nella spinta del piccoletto, ed anche lui incespica sul terreno e dondola per qualche passo, avvicinandosi al fuoco e a me.

	Lui guarda me, io guardo lui, entrambi guardiamo Simak.

	Simak fissa la jungla.
	sec#
	begin#outside
		inline#smak#Arriva
	
		inline#jo#Chi? Cosa?
	
		inline#smak#Horgoth
	end#outside
	Un ruggito terribile mi riempie le orecchie. Tento di coprirle con le mani, chiudo gli occhi per il dolore. Ho come l'impressione di venir schiacciata da questo rumore così sorverchiante, ma poi qualcos'altro arriva e lo sovrasta.
	begin#outside
		inline#lyznardh forte#Sitz!!!
	end#outside
tab#iii
	Quando riapro gli occhi, vedo S'Mak al mio fianco. Si tiene la testa come sto facendo io.

	Il fuoco s'è spento.

	Davanti a noi, vedo Simak, seduto sopra un'enorme pietra.
	sec#
	Prima non c'era alcuna pietra, lì.

	Ancora dolorante, tento di avvicinarmi per scoprire ch'è successo.

	Simak m'aspetta. Fa segno con la mano, battendola un paio di volte accanto a se. M'avvicino.
	sec#
	Quando arrivo ad un paio di metri da lui, la pietra si scuote. E noto che ha denti e occhi.

	Dev'essere un drago.

	Un drago bello grosso, soltanto il suo testone occuperebbe tutta la casetta della vecchia Leandra, così ad occhio.

	Decido ch'è meglio non salirci sopra. Con una dozzina di passi in là, riesco a scorgere la lunghezza della creatura, che potrebbe coprire un'ottantina di metri.
	begin#outside
		inline#jo#L&apos;hai fatto tu, questo, vero? Eh, Simak?
	end#outside
	Non mi risponde. Ovviamente.
	sec#
	Decido di raggiungerlo, lassù dove sta. M'arrampico. La pella di questo mostro è grinzosa, scagliosa e ruvida. I solchi tra le squame sono abbastanza profondi perché io possa infilarci mani e piedi.

	Più comodo che salire su un albero.

	Simak m'aspetta in cima, sul gobbone di questa enorme bestia.  Salgo, arrampicandomi per sei o sette metri, arrivo al dorso della creatura, mi rimetto in piedi e mi metto a camminare.
	sec#
	Quando arrivo da Simak, lui si alza. Ovviamente. M'ha fatto
	salire per niente.
	begin#outside
		inline#simak#S&apos;Mak, so che sei sveglio. Sbrigati, per favore
	end#outside
	Da sotto, sento il disappunto del gigante coperto di fango.
	begin#outside
		inline#simak#Su. Non vorrai mentire, quando racconterai ai tuoi figli di come fermasti il drago. È per il bene tuo e della tua gente
	end#outside
	Sporgendomi dalla collina di carne dove sto, vedo che in effetti
	S'Mak s'è alzato in piedi. Avanza lentamente, dubbioso, verso il
	drago sdraiato e verso di noi. Regge il suo macete in una mano,
	nell'altra porta la lancia che Simak gli ha consegnato.
	begin#outside
	p#inline#simak#Sai, Jo
	mi narra Simak
	inline#simak#ho dubitato della tua chiamata. Ho temuto di dover intervenire per conto mio. Un po&apos; come adesso
	end#outside
	Intanto, S'Mak giunge a portata del capoccione di questa bestia.
	Esita. Esita e non sa decidersi. Credo che ci sia ben altro
	dietro questa condanna a morte.
	begin#outside
		inline#jo#Simak, dimmi un po&apos;, perché vuoi trasformare questo tizio nel tuo boia?
	
		inline#simak#Se tu sapessi, Jo. Questo ragazzo è giovane, forte, ma non ha aspirazioni. Io gli ho dato uno scopo.  Il padre del padre di suo padre ebbe quattro figlie
	
		inline#simak#Una morì in giovane età, le altre tre andarono in spose ai migliori guerrieri della comunità. Quando il loro genitore morì, i tre loro mariti entrarono in conflitto per la successione
	
		inline#simak#Due si sfidarono. Lo sconfitto venne ucciso. Il vincitore invece venne acclamato come nuovo re. Il terzo, per evitare di spargere altro sangue, prese la sua gente e andò in esilio
	
		inline#simak#Da allora, il popoli di S&apos;Mak è diviso in due tribù. Entrambe vivono sotto la minaccia di Horgoth, che ora giace sotto i nostri sederi
	
		inline#simak#S&apos;Mak è anche promesso sposo di Argala, che appartiene all&apos;altra tribù. Per amor suo, ha chiesto e ottenuto da entrambi i capi la possibilità di sposarla, a patto di sconfiggere la bestia
	
		inline#simak#Trovandomi in un certo senso nella stessa situazione, ho deciso d&apos;intervenire per aiutarlo. In più, quest&apos;impresa gli permetterà di riunire le due tribù
	end#outside
	Sento uno scossone. S'Mak ha piantato la lancia tra gli occhi
	del mostro.
tab#iv
	Simak allarga le braccia e mi fa segno con le mani di
	avvicinarmi. Lo deve fare un paio di volte, perché a me non va.
	Neache un po'.

	Ma lui insiste.

	Insiste un paio di volte. Poi comincia a spazientirsi. Aggrotta
	le sopracciglia. Rivedo in lui lo stesso sguardo che vidi in
	quel tizio sulla barca… il mozzo. Stevenson.

	Ha lo stesso sguardo dell'uomo che venne colpito da un fulmine
	prima di trasformarsi nel Lyznardh e spaccare la testa di un
	ammiraglio. Non voglio rivedere una cosa del genere.

	Decido di avvinarmi. Lui mi prende tra le braccia, mi solleva e
	salta, giù dal dorso della bestia fino al terreno. Ma non cade.
	Scende, ma senza cadere, senza accelerare.

	Mi posa delicatamente a terra.

	Poi si dimentica di me, andandosene incontro al gigante sporco,
	che ancora stringe la lancia conficcata tra gli occhi del drago.
	begin#outside
		inline#simak#Sei stato bravo, S&apos;Mak. Ora puoi tornare alla tua gente, sposare la fanciulla che ami e riunire le due tribù. Quando ti chiederanno della lancia, dirai loro che questo è un artiglio di eLyznardh
	
		inline#simak#Esso apparterrà a te, fino al giorno in cui lo passerai al più degno dei tuoi figli
	end#outside
	E poi tace.

	S'Mak lo fissa, fissa la lancia, fissa il vuoto.
	sec#
	Poi si decide.

	Impugna la lancia con entrambe le mani, tira, la estrae dalla
	carne di Horgoth, scende dal muso del drago, si ferma ad un
	passo da Simak.

	Pianta la lancia alla sua sinistra, poi si inchina. La scena mi
	lascia un po' perplessa: anche piegato sul ginocchio e piegato
	in avanti, con la testa china, S'Mak è ben più alto di Simak,
	che stando in piedi gli arriva appena all'anca.

	Simak non dice nulla.

	S'Mak si alza, riprende con se la lancia e si dirige verso il
	suo villaggio, o almeno immagino. Un paio di metri nel folto
	degli alberi ed ecco che scopare alla mia vista.

	Ora, riflettendo un attimo, mi vien da chiedermi come la morte
	di una colossale lucertola possa in qualche modo rimettere
	insieme due tribù divise. E poi che c'entra il drago? Che colpa
	aveva lui?

	Ho appena il tempo di voltarmi che Simak mi fa:
	begin#outside
		inline#simak#Non crucciarti per Horgoth. Ha violato i patti, è stato punito secondo la sua legge
	end#outside
	begin#inside
		Lo fisso un po' persa… non afferro bene il concetto. I draghi hanno una
		legge? Lui l'ha infranta? Simak l'ha punito per questo?
	end#inside
	begin#outside
		inline#simak#Vieni, Jo, seguimi. C&apos;è troppa umidità, qui nella jungla, l&apos;umidità t&apos;increspa i capelli
	end#outside
stop#page
start#side
title#Tru Naluten XX
begin#ol
li#tid#Parte I#i
li#tid#Parte II#ii
li#tid#Parte III#iii
li#tid#Parte IV#iv
end#ol
stop#side

